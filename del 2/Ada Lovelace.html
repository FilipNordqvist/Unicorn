<!DOCTYPE html utf8>
<html>
<head>
<title>Ada Lovelace</title>
<meta charset="utf-8">
<link rel="stylesheet" href="./style.css">
</head>
<body>
<header>
  <h1>Ada Lovelace</h1>
</header>

<article>

  <section>
    <p>Ada Lovelace, egentligen Augusta Ada King, grevinna av Lovelace, född Byron 10 december 1815 i London, död där 27 november 1852, var en engelsk matematiker och skribent. Hon är mest hågkommen för sitt arbete med Charles Babbages mekaniska dator, den analytiska maskinen. Hennes anteckningar om maskinen innehåller den första algoritm som är avsedd att bearbetas med en maskin. Därför beskrivs hon ofta som historiens första datorprogrammerare.</p>

    <p>Lovelace var enda barn till poeten Lord Byron och dennes fru Anne Isabella Byron. Makarna separerade en månad efter att dottern fötts och fadern lämnade England fyra månader senare; han dog till slut i sjukdom under Greklands frihetskrig när dottern var åtta år gammal. Adas mor var bitter på Lord Byron, och hon främjade dotterns intresse för matematik och logik i ett försök att förhindra att också hon utvecklade den galenskap som hon såg hos barnafadern. Ada behöll dock sitt intresse för sin far och begravdes enligt sin sista vilja vid sidan av honom.</p>
  </section>

  <section>
    <h2>Biografi</h2>

    <h3>Barndom</h3>

    <p>Ada Lovelace föddes 10 december 1815 som dotter till George Gordon Byron, den 6:e baronen av Byron, och Anne Isabella "Annabella" Milbanke, baronessa av Byron. George Byron förväntade sig att hans nya ättling skulle vara en pojke och blev besviken när hans fru födde fram en flicka. Den nyfödda gavs namnet Augusta efter Byrons halvsyster Augusta Leigh och kallades av Byron själv för "Ada".</p>

    <h3>Vuxna år</h3>

    <p>Ada Lovelace utvecklade en fast och beständig relation till sin lärare Mary Somerville, till vilken den unga Ada närde en stor respekt och tillgivenhet. De två förblev brevvänner under lång tid. Andra bekanta var Andrew Crosse, Sir David Brewster, Charles Wheatstone, Charles Dickens och Michael Faraday. Från 1834 var Ada Lovelace en återkommande gäst vid det brittiska hovet och deltog där i diverse evenemang, inklusive baldanser.</p>

    <p>1838 blev Adas make earl av Lovelace, vilket innebär att hon själv kom att omnämnas som <em>The Right Honourable the Countess of Lovelace</em> (<em>Den högvälborna grevinnan av Lovelace</em>). 1843–44 utsåg Adas mor William Benjamin Carpenter till privatlärare för hennes barn, och han gavs även rollen som "moralisk" handledare gentemot Ada själv. Han blev snabbt kär i henne, och när det blev uppenbart att han försökte inleda en affär med henne avslutade hon relationen.</p>

    <p>Under 1840-talet omgavs Ada av flera mindre skandaler. Bland annat hade hon nära relationer med män utanför äktenskapet, vilket ledde till rykten om otrohet. Dessutom var hon begiven på att spela. Det idoga spelandet ledde till att hon och ett antal manliga vänner bildade ett syndikat, med ambitionen att skapa en matematisk modell för korrekt satsning i samband med vadslagning. Projektet tog dock en ända med förskräckelse, och hennes stora skulder (på tusentals pund) till syndikatet tvingade henne att erkänna det hela för sin make.</p>

    <h3>Död</h3>

    <p>Ada Lovelace avled vid 36 års ålder – i samma ålder som hennes far vid sin bortgång – den 27 november 1852, två veckor innan hon skulle fyllt 37. Dödsorsaken var livmodercancer, sannolikt förvärrad av hennes läkares tidstypiska försök att häva sjukdomen med hjälp av åderlåtning. Insjuknandet skedde över flera månaders tid. Under den här tiden bestämde modern Annabella över vilka som fick komma på besök, något som innebar att alla Adas vänner och nära bekanta exkluderades. Under sin mors inflytande genomgick hon en religiös omvändelse, övertalades att ångra sitt tidigare beteende samt att låta Annabella utforma hennes testamente. Efter att hon den 30 augusti erkänt något för sin make, övergav han permanent sin plats vid hennes sjuksäng. Hon begravdes, enligt sin sista vilja, vid sidan om sin far i Church of St. Mary Magdalene i Hucknall, norr om Nottingham.</p>
  </section>

  <section id="eftermale">
    <h2>Eftermäle</h2>

    <p>Ett antal datorfenomen, minnesdagar, byggnader och verksamheter runt om i världen har fått namn efter Ada Lovelace. Här listas ett litet urval:</p>

    <ul>
      <li>Datorspråket Ada, skapat för USA:s försvarsdepartement, namngavs efter Ada Lovelace. Referenshandboken för programspråket godkändes 10 december 1980, och standardbeteckningen (inom USA:s militärväsen) för språket – MIL-STD-1815 – kom att innehålla hennes födelseår.</li>

      <li>Sedan 1998 har British Computer Society delat ut "Lovelace Medal" till hennes ära.</li>

      <li>"Ada Lovelace Day" är ett årligt evenemang i mitten av oktober, med målet att stärka den kvinnliga närvaron inom vetenskap, teknologi, ingenjörsvetenskap och matematik.</li>
    <ul>
  </section>

  <section id="quotes">
    <h2>Citat av Ada Lovelace</h2>

    <h3>Ada inser att matematiska uttryck kan användas till annat än att hantera siffror</h3>

    <blockquote cite="http://www.sydsvenskan.se">Den analytiska maskinen skulle kunna arbeta med andra ting vid sidan om tal, objekt vars ömsesidiga grundläggande relationer kunde uttryckas genom abstrakta vetenskapliga operationer, vilka också kan vara mottagliga för förändringar i hur maskinen hanterar de olika operationerna och i dess mekanism...</blockquote>

    <h3>Ada förkastar artificiell intelligens</h3>

    <blockquote cite="http://www.mah.se">Den analytiska maskinen gör inga som helst anspråk på att skapa något eget. Den kan göra vad vi vill att den ska göra. Den kan följa analys, men den har ingen förmåga att förutse några analytiska relationer eller sanningar.</blockquote>

    <h3>Ada förutser kreativa datorprogram</h3>

    <blockquote cite="http://www.lth.se">Anta, för ett ögonblick, att de fundamentala relationerna mellan specifika ljud i den vetenskapliga harmonin och musikskapandet var mottagliga för ett sådant uttryck och sådana förändringar. I så fall skulle maskinen kunna komponera invecklade och vetenskapliga musikstycken av vilken komplexitet eller längd som helst.</blockquote>
  </section>

  <section id="links">
    <h2>Länkar</h2>

    <ul>
      <li><a href="https://sv.wikipedia.org/wiki/Ada_Lovelace">Originaltexten</a></li>
      <li><a href="http://sydneypadua.com/2dgoggles/">Sydney Paduas serie <em>The trilling adventures of Lovelace and Babbage</em></a></li>
      <li><a href="https://ideas.lego.com/projects/102740">Oooh, Ada som Lego-modell</a></li>
    </ul>
  </section>

  <table>
    <tr>
      <td><img src="http://www.idioti.se/bilder/ada.jpg" width="200" alt="Ada" title="O fläskiga fontanell, din smet bestryker mig
Med slibbfalusker ur en guttubral skrafån
Vid mina förfäders polyper vill jag skåda
Hur mjälla kakakläckans ögon smäktar i sin låda
Och eljest dränk min grämjelses garott med lim av torsk, som aldrig förr!"></td>
      <td><img src="http://www.idioti.se/bilder/ada_lego.jpg" width="200"></td>
      <td><img src="http://www.idioti.se/bilder/ada_comic.png" width="200"></td>
    </tr>
  </table>
</article>
</body>
</html>
